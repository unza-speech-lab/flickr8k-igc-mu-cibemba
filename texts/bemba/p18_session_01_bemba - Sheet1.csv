IMAGE #,SPEAKER 1,SPEAKER 2,SPEAKER 1,SPEAKER 2,SPEAKER 1
8001,"Imbwa shibili,imo ileenda imo naiminina kwilinga.","boi, imo imbwa ili iyabuta elo imo ili iyafita.","ee boi, imbwa iyabuta naimona icintu cimo icho ilekonka.",boi nomba ninshi imbwa iyafita ishalile kwilinga?,nalimo ico ishalile kwilinga nicho nabaikakila.
8002,umulumendo ali mu chibansa aleyangala.,"boi,bushe bwangalo nshi ubu umulumendo uyu aleyangala?","Mune,ninshi emukutila tawaleyangalako aya amangalo kubwaice?","naleyangala,nomba abaice banomba balangala ifyapusanako.","awe mune,ubwangalo ubu bwangalo bwakufulamuka"
8003,"Abaice babili,umulumendo nomukashasana,bali pa chela baleyangala.","boi,akamukashana kalemoneka akafulwa kaikala nakeka,bushe kuti chaba ati akalumendo kacilabala akakashana?","kuti chaba nifyo,walishiba abalumendo balitemwa ulubuli.","awe telubuli boi,mwati tabalifye muchitemwiko aba?","awe boi naiwe, icitemwiko cabakulu,lubulifye abalumendo bakwatisha."
8004,"Imbwa shibili shili pamusebo,imo nabaikaka itambo mumukoshi imo tabaikakile.","boi,bushe imbwa ilya tabakakile finshi ilecita kunuma kwainankwe?","awe kwena taumfwa, ifwile ilelya utushishi utulecilinganya imbwa inankwe.","iye tata lesa, ine nacilamona ati ilefwaya ukusuma imbwa inankwe.","awe boi, imbwa shilatolana utushishi pamibili shashiko."
8005,shitata naikala palukungu apo apalemoneka kwati ni pa mwinshi wakwingila mwituka.,Bushe cinshi cingalenga ukuti shitata ekale panshi umusango uyu?,chilemoneka kwati uyu shitata nanaka nangu nangula kuti caba mukutila nakolwa.,"Cine epo bekele palemoneka kwati nipetuka,bushe kuti caba ati nibalya abalomba munshila nomba baletusha?","boi,kuti caba nifyofine, nawishiba icaalo inonshita calishupa."
8006,"umulumendo umwaice naikata kumutwe, kunuma yakwe kuli na ibumba lyabantu.",Nomba boi aka akamwaice kekete kumutwe kwati pali efyo kamwene ifikapapwishe.,"ee boi,incende kaliko ili kwati nikulya batwala abaice mukwangala.","awe icho kamwene nacikapapusha saana,kuti kayasama kukanwa umusango uyu.","Ala bwafya,ifisangwa kunchende shapala ifi fyalifulisha boi."
8007,Imbwa shibili shileingila paka panga shilebutuka.,"boi imbwa ishi shilemoneka ishikali,nashifumya nendimi panse kwati shamona akakulya akanona.","shifwele shileyangalafye, Imbwa shalitemwa ukubutauka, kuti wasanga limbi pali abashipepeke.","boi ishi nimbwa shakweba ati ngawashimonafye ufwile watampako nolubilo, utunwa natukulisha.","ubwafya walifulisha umwenso, imbwa shalitemwa ukwangala nabantu,ngawabutuka ninshi wailetelelafye."
8008,Imbwa iyafita ileyangala nomupila palubansa apo apali na mabula yauma. ,"iwe boi, ine naishiba ukweba ati imbwa shipepekafye abantu, napapa saana ukumona imbwa ileyangala nomupila.",ee boi kwaliba abanensu abasambilisha imbwa shabo ukucita ifilifyonse basheba.,"Amabula yauma nayafulisha,ninshi nikumpanga baitwele imbwa ine iyi?","awe boi, nimwilingafye umu kwaliba abakwata imansa ishikulu elo babyalikapo nefimuti."
8009,Umulumendo napapa umukashana munuma elyo kunuma kuleisa umwaume nomwanakashi nabekatana amaboko.,"ifyo abantu aba basendene kwati bonse bali muchitemwiko,na icende ilemoneka kwati niku mpili ukwatalalila.","ee mune,icende shapala ifi kuya abatemwikwa abalefwaya ukutushako kuficitika mucaalo.","ifucitwa fyamucaalo ifyapala shani, wilatontokanya saana limbi belefye ati bendeko.","ificitwa fyamucaalo fingi,kuti limbi bali ikatililwa nama cito yabo umulungu onse, apa ninshita yabo iyakumonanako."
8010,Imbwa iyabalala ilepita mumenshi.,"Bushe amenshi imbwa ine iyi ilepitamo,menshi yamfula nangu palu kumbi uko yalefuma?","Amenshi yalemoneka kwati nimulamba,pantu neyesulisha elo futi tayali pamopene.","imbwa shine ishi shilatinya,nayasamuna nakukanwa kwati papita umwaka epoyalilepo icakulya. ","boi,Imbwa iyi ifwile yaciya mukuseya elo imfula yaisanga kulyakwine, cipalile kwati elo ilebwekelamo kun'ganda."
8011,"Akamwana nakekala mu ng'anda, nakasekelela nakabika na lamya kumatwi.",Akamwana kalemoneka kwati abo kalelanda nabena pali lamya nabakeba ifikomfwishe bwino saana.,"kumwenafye mukusekelela, kamoneka bwino sana akamwana kampela necilaka cakukwatapo umo naine.","Abana lipalo saana ukufuma kuli lesa,emulandu umwana alingile ukumucitila fyonse ifyo alefwaya.","Abana aba,kuti wasanga ati tapali nebo alelanda nabena alefipangafye umwine fyamusekesha nokumusekesha."
8012,Imbwa iyabutulukila ili pa chani ilebutuka.,iyi imbuto yambwa ilemoneka kwati yalitemwa ukwangala nabantu.,"efyo ilelanga pamenso,kwati nabaiposela cimo mumulu eco ilefwaya ukwanka.",incende iliko imbwa ilemoneka kwati nikulya batwala abaice mukwangala.,"nakuba cishinka,ifwile ili nomwine uwaciisenda ukuya mukwangala"
8013,umulumendo umwaice alikuncende ukwangalila abaice alebutuka.,Bushe ukubutuka alebutuka umwaice uyu kubutuka kwamwenso nangu aleyangalafye?,"Alebutukafye,walishiba chaliba icikankala ukuilolekesha pafyo umubili obe ulemoneka.",ine naletontonkanya ati abakalamba ebacitafye ifi filecita umwaice uyu.,"awe boi, ifintu fimo tafyakwata imyaka shakuficitilapo,umuntu uulionse afwilefye alolekesha pabumi bwakwe."
8014,"Utukashana tutatu tuleyangala palubansa, natufwala notuputula twakusambilamo.","cipalile kwati akakashana kumpela yakukulyo nakacita ifyawama saana,pantu aka pakati kaseka saana.","Walishibafye kubwaice ifyo kwaba,nomba uyu kumpela ya kukuso alemoneka kwati teshibe ifilecitika.","boi pa mbushi tapabula iyabalala, kafwile takasalapukafye ngabanankwe.","chishinka icho boi, nako akalipakati nakasalapukisha,ukuseka kaikata napalufumo."
8015,"icimbayambaya cileenda,chanyanta pali mulamba elo asabuka.","ukukwine ichimbayambaya cilepitila kulemoneka kwati nikumpanga,ifimuti nafifulisha mumbali yamusebo.","ee boi ni mu mpanga,kumwenafye nakumusebo, tauli uwawama bwino bwino echo yacipitila namuli mulamba.","naumfwila uluse umwine wacimbayambaya,pakuti afike ninshi calamba kwati katwishi, umusebo ulinabamilamba.","wilasakama,pakuti apitile kunshila ya ifi ninshi naishiba epo ashintilile,aleyapelafye abakumusamfisha."
8016,"Abaume babili bali pakati kebumba lyabantu,umo ali pamulu aletolokela umunankwe pamutwe. balelwa ulubili lwankonya nokudonsana.",Bushe ulilwine ulubili lwamakofi nokuponyanya lwacishinka nangu bacitafye mukusekeshe abantu baletamba?,"kwena ulubuli ulu lwalibako ulwashupa ukwishiba ifilecitika, pantu umuntu teti atolokele umunankwe filya pamutwe ngacakuti balesekeshafye abantu.","awe kwena cishinka, pantu ukutombekela umunobe pamutwe cimo nokumwipaya,fwebashakosa kanshi kulatambakofye.","wansekesha saana, abantu aba abalwa imbuli sha ifi bafwile balabakansha,bafwile balibelela nokubelela."
8017,"umulumendo aleyangala na Honda mumulu, muchibansa muli na ibumba lyabantu abaletamba uyu mulumendo.","Abantu bonse mwibumba baletota, cilemoneka kwati nabasekalamo sana pafyo uyu muntu alepilibausha icela cakwe.","Boi amangalo ya ifi yalaleta abantu abengi chapamo, balomfwa bwino ukutamba umuntu alecita ifintu ifyo abengi teti bacite.","Nomba nangu bengomfwa bwino,umunabo ngaicena akacula eka nabalupwa bakwe.","boi umuntu pakucita ifi ninshi pali cimo, ubu ubwangalo bukulu saana,limbi balapela indalama ishingi saana kuli uyo uwacimfya."
8018,umulumendo aleyensha chi honda ichikulu mumpili nembwa yakwe ilemupepeka panuma.,"kumpanga ukukwine kwaliba ifimuti ifyafunda,kuti kwakumfwisha nomwenso ukuyako weka.","awe boi aba bantu balibelela,bafwile bapitamo lyonse,balishiba ifisangwamo nefishisangwamo.","kunuma ndemonako ifishimbi fyamalaiti, limbi ni balya abawamya amalaiti ngayapoka.","awe boi, alemoneka kwati mulimi,limbi acilaya kumo nomba inshila yapita mumomwine nomwapita amalaiti."
8019,"abantu babili,bawishi no mwana bali mufyani baleyensha akambayambaya akanono.",boi cilemoneka kwati bawishi balefunda akamwana ifyakwensha icimbayambaya. ,"ee boi, balefunda umwana ifyakwensha icimbayambaya pakuti nangu tabalipo ashala aleyansha eka.","abana bainonshita baleishiba bwangu utuntu,ifwe kale twaleteyafye icidunu nefiyenga.","boi inshita ilesela,taumwenefye ifyo akamwana kasansamwike, nakomfwa bwino saana nangula kali nomwenso."
8020,"akamulumendo kalepanga tu baluni ukubomfya ifulo lye sopo,elo katuputila mumulu.","Bushe ututwine utuma bola umulumendo alepanga,kulatulekafye nangu kulatuposha mumulu?",kuli iminwe shimbi kumbali ishileposha tu baluni ngatuputila mumwela.,"bulemoneka ukuwama saana ubwangalo ubu,bushe walibumwenepo munshita shesu?","ee boi eko bwali,nomba ifwe twalebomfyafye iminwe nesopo pa ng'anda ngapali abalewasha."
8021," umuntu  ali pamulu walupili alelolesha panshi,kumbali yakwe kuli namabwe eyo bapampa busaka busaka.",uyu muntu alemoneka kwati kale acitampa ukukwela ulupili nomba nanaka.     .,"impili shilanasha ukukweleka mune,aleumfwafye bwino ukutambila icaalo pamulu walupili.      "," umulu ulemonekela apepi palya afikile,alemona kwati nafika muli lesa.         ","wansekesha saana, ulupili lulomfwishafye bwino ngawafika pamulu,kulaba nokulaba ukunaka wacinaka pakukwela."
8022,"Ibumba lyabantu nalilongana,pali ili ibumba pali  utwaice tubili,kambi nakafwala icisote chakashika ichafikumo elo kambi kafwele icisote icfimbile umutwe onse",abantu bene nabafulisha mwibumba ili mwati kuti waishiba nefilicitika,"boi ilingi line amabumba yaifi yalongana ngayaleya mukutamba fimo, ifyapala umupila nangu ulubuli."," nomba naumona akalumendo muchisote chakashika ifyo kalelolesha umunankwe,kwati ekaleya mukulwa ulubuli lwine ulelandapo.       "," awe boi,ukulolesha kulya kwakuposako amano,akamunankwe kafwile kalelandapo fimo ifyo alekutikisha"
8023,umulumendo aleshelemuka pa bunga bwa mfula pamulu waciyanda icaonaika.,iciyanda cilemoneka kwati chaonaike kumulandu wambunga bwamfula ubwaponene nganshi. ,ee boi ubunga bwa mfula bulafina saana ngabwapona ubwingi.,boi kulemoneka kwati kwalitalala saana ukukwine pantu umulemendo ifyakufwala afwele filemoneka ukutikama saana.,"ee boi kwalitalala saana,kanshi ngati apone kuti alila saana,walishibafye ifilonda fyamumpepo."
8024,"abalumendo bane,balelwila umupila,pambali napeminina nabalolekesha ukuti ubu ubwangalo bwateyeka bwino.","nimbona nabalekopa kumbali yacibansa, nabale tembakofye.ninshi ubu bwangalo busuma saana?","ee boi,ubwangalo bwaliwama saana nangula bumoneka kwati lubuli.","amangalo yamo yalatinya ukwangalako,yafwaika waya naulya impoto yabwali weka.","walitemwafye nokulya boi,tapaba ichashupa ngawacisambilila, filemoneka ukukosa ilelo tafyakosa."
8025,"umwaice aleyangala kumuputule,aletolokela pa busanshi ubunono ukufuma pamulu wa busanshi ubukalamba.","iwe boi,nomba takaicene akamwaice aka, palemoneka apatali saana epo kaletombokela.","ala bwafya. abaice tabomfwa,kena palya pene kalepamona apepi.","namona ati abaice bafwaika cilanshita baliko nomukulu uulebamona,kuwasangafye umuntu naicena chakupesha namano.","naumona kena takafiposeleko namano,kaleseka nokuseka, kalefwayafye ifili mumano ficitike."
8026,"ibumba lyabantu, pali ili ibumba pali umulumendo uwimishe ichinga mumulu.",bushe boi cinshi cingalenga ati umulumendo emye ichinga umusango uyu mumulu?,"alemoneka kwati apakupita nenchinga yakwe tapali,abantu nabafulisha abali pa nchende ilya.","umulumendo nankwe kuti akupapusha,ninshi teti abomfesheko inshila imbi nga pamushupa ukupita?","wansekesha saana,limbi epali apepi ukulingana neko aleya umwine."
8027,umwana alelilila ifyakulya efyo  nabatantike mwi tuka.,fifwile filemoneka bwino saana ifyakulya ifyofine pantu umwana napunda saana.,"teti wishibe abana balilila nefyo bashishibe,chikulufye echamwisa mumano.","ee cishinka icho boi pantu kusanga ati ngabamushitila talyenokulya,alaciposafye.","awe kwena nayasama umwana, wilalaba indalama ngawasenda abana bobe mu kushunguluka mu kalale,bakayakusebanya."
8028,"abantu batatu,umulumendo umo nabakashana babili nabasekelela.","awe kwena nabasekelela, bushe boi kubaba niba munyina nangu umwanakashi umo mutemwikwa ku mwaume?",ine nacilamona kwati pali abakashi nabalume elo no mwana wabo kumpela kukulyo.,"ee ifyo walanda fyapalako,pantu uyo mukashana kukulyo alemoneka umwaice saana.","ee boi bafwile balile mukushungulakako,walishiba inonshita abantu balitemwa ukuya mukusangalala."
8029,imbwa shibili ishikulu ishafita shilipacani shilecena,"boi imbwa ishi shilemoneka ishakakata,ngawashisanga ubushiku kwamba nokupepa pantu kukulya umubishi.","wansekesha saana,naumona ifyo shishangalele kubashakosa ukumona shabapepeka kubafwapo nakafwa kanono.",kulemoneka nikumpanga saana ukukwine shili kuti chaba ati umwine acishisenda mukushisambilishapo fimo?,"kuti chaba nifyofine boi,kwaliba abasenda imbwa kwati bana babo, teti wishibe kaili iwe walipata imbwa."
8030,Imbwa iyabuta ili pa menshi nakamuti kukanwa.,"boi ine nshaishibe ati imbwa yalishiba ukowa,nalemona kwati imbwa ngayaponena pamenshi ninshi ekufwa ekufwa.","boi imbwa chaba fye nefyo waisenda,kwaliba abafunda imbwa shabo ifintu ifyakupapa saana.","awe kanshi ilyashi lya mbwa lyalikosa,nomba akamuti kukanwa kalecitako finshi?","limbi baciiposela pamumana elo bayeba ukuyakasenda,walishiba tayakwata ukwakwikatila kumbi kamofye kukanwa."
8031,"Ibumba lyabantu lilebutuka mumusebo,umumwine mumusebo muli abafyashi abemishe umwana wabo umwaume.",Nomba boi akamwana abafyashi bemishe nakabifya pamenso kwati kalelila.,"kaili niku chintubwingi,walishiba abana balalila saana ngabali kubantu ebo tababelesha ukusangwa nabo",elo ibumba lyabantu balebutuka balemoneka kwati bafumine kumokwine.,bafwile balipingana ukuya sunkanyako imibili shabo boi.
8032,"umulumendo aleowa muci plastiki ico icakupompa icikalamba, eco anshike pa lunkoto.","umulumendo alemoneka kwati nasangalala saana,elyo nimbona nomumana uukulu kunuma yakwe.","ee boi,chipalile kwati talaishiba ukowa pamenshi ayengi ecilengele ati aleyangashafye amenshi","efyo abifishepo pamenso kwati kwatwishi efyo amona,icine cine taishiba ukowa pamenshi ayengi.",ee boi pamenshi pafwaika umuntu uukoseleko uushikwete nomwenso.
8033,"Abakashana babili nabasekelela,umo naikata nomunankwe pakubeya.","panchende beminine, kunuma yabo kuli akamuti eko bapangile ubusaka saana.","ee boi,elo aka akamuti kaseka ukuba mu ng'anda munshita ya cikishimishi nangula christmas","namona echo basekele busakabusaka abakashana,nicho ninshita yesu afyalikwemo,kanshi nacibapela insansa saana.",elo boi abakashana aba balemoneka kwati bafyalwa mu ng'anda imo.
8034,umukashana naikala mwishitima  alebelenga nakatabo aleumfwa ne nyimbo.,"umukashana alemoneka uwaicefya saana, limbi echo ekalile na eka mwisitima.","awe boi,bushe ukwikala weka ninshi waicefya, limbi isitima akwelelemo talyaiswilefye .","nangu taliswile boi kuti wayaikala apali abanobe, ichibemba chitila twende babili temwenso.","walanda ichishinka,limbi ichacilenga ati ekale eka nicho acilafwaisha ukubelenga akatabo."
8035,"imbwa na Ing'ombe fili mwibala,imbwa ilebutuka lelo ing'ombe naiminina.",boi ibala lilemoneka kwati likulu saana pantu namona balibikako ilinga mukufwaya ukucingilila inama shabo.,Nomba naumona imbwa ati ilebutuka? kuti chaba ati ilefwaya ukupepeka ing'ombe nangu iletina ing'ombe?,"ifwilefye iletina ing'ombe, pantu kwena mukufimonafye imbwa teingapepeka ing'ombe. ","nangu limbi naimona cimo kuntanshi icho ilepepeka, walishibafye imbwa shalitemwa utwakupepeka pepeka."
8036,"imbwa iyafita ileyangala pa chani, naisuma naka bola kukanwa elo ilefulamuka",amenso ya iine imbwa yalelolesha kumulu kwati pali efyo imwene.,ee boi ifwile ilelolesha umwine waka bola isumine kukanwa.,naingililwa nomwenso pantu naiposha kale akamupila.,imbwa shalitemwisha ukwangala maka maka ngapali icho shilebika mukanwa.
8037,imbwa ili pakacuulu ilefwaya ukulya akachani akaleselela mumulu.,"kunuma ya mbwa ine iyi kuli nolunkoto,nshishibe icho imbwa yatombokela umusango uyu pakachani eko inga senda napanshifye.","boi imbwa te chonse ichani shilya,shilasala, limbi kalyakene akachani kalikumulu eko ingalyako.","awe nayasamuna kukanwa imbwa ine ii, ameno nayo yalemonekafye ayatwa.","ifwile yali nensala saana, eifi ichibemba cilanda ati inkalamo ngayabulilwa ilya nechani."
8038,shitata nafwala amagalashi mumenso naceneka nokuceneka.,"uyuwine umwaume alemoneka kwati alimwibumba lyabantu, mumabotolo afwele mulemoneka abantu abengi.","ee boi,nokuseka asekele chipalile kwati aleseka nomukashana uyo alemoneka mumagalashi yakwe.","Awe umwaume wine uyu alacheneka,chipalile kwati umukashana alimusekesha saana mumimonekele.","nomba boi umulumendo ulya kunuma yamukashana ali kwati aletamba ifyo alecita,abantu balishupa kuti waumfwafye ulubuli lwabuka."
8039,"Abana babili baleyangala,bonse babili balumendo.umo naikaka icipepala kumolu umo nafwala nakali koti munuma.","akamwana akakulupo kalefwaya ukulanda fimo,akamwaice kena kaleyangalafye nefyakako.","abaice ifyakwangala fyalifula,ifi akakile kukulu ena alefipanga kwati naifuna elo aikakapo pacilonda.","bwafya saana,umwaice wakwe nawena tamuposeleko namano, alifye nefyakwe aleyangasha ikoti.","cilemoneka kwati ukwangalila pamo nabafilwa,eico cilamuntu aciba nefyo alefwaya ukucita."
8040,"ibumba lyabantu abakote, abalumendo nabakashani.elo umulumendo umo ali kuntashi.","cilemoneka kwati bali mukutampa ukutamba fimo pa citunshi tunshi,pantu umulumendo alebika bwino projector.","elo abantu bambi nabekala bambi nabeminina,nabayakanya namutumabumba utunono emo baleshimikila amalyashi.","elo ukulongana kwabantu aba boi kulemoneka kwati kwaku chalici,pantu bali abasankana.","cishinka icho boi,ku church ekuncende imo eko abantu abapusana pusana bakumanina."
8041,"Abalumendo babili nomukashana umo, nabafwala na insapato shimoshine.",nomba boi ninshi bengafwalila insapato shimoshine kwati nakalimo nibampundu?,"balemoneka kwati nibamunyina bonse,naumona akalumendo ifyo kalelolesha abakalamba?","nimbona boi,imiloleseshe nayo kwati pali uwakeba ifibi, ukulolekesha kwaifi kulatinya,umuntu kuti akupupukila.","awe wilaba nomwenso,limbi pali ifyo alelolesha ifimusendele amano yonse,alefwaisha ukufyumfwa."
8042,"akamwaice kali kumpanga kaleyangala, kalefwaya ukutomboka ukufuma pelibwe.",kumpanga eko kali ifimuti ifingi fyalyuma amabula yalilukuta nokulukuta.,boi akamwana aka kalaicena pantu epo kalefwaya ukutombekela palemoneka apatali.,"abaice nififine boi, ifi pakuti aleke kamofye acite icho alefwaya,ukumufumya palya kuti mwapusana saana.","awe cine amwana ekalisha ngaanya, kumuleka acita ifili kumano yakwe ukucila umulishe."
8043,"abantu bali kulya kwangalila abaice, baleshelela pa cmenshi,umulumendo ewambilepo  ukushelela elyo abashala balelolela ukuyapo.","Abana aba amangalo yabo yaletinya boi,teti namenshi yakusabukila mumenso yakutobola.","awe boi abaice balishiba efyo bangala abene,naumona ati kalicenjela saana, cilya kafika pa menshi kaisala na amenso.","abanankwe abalelolela imitima tashikele, baletifye ati afumepo bwangu pakuti nabena baiposepo.","kubwaice kwaliwama saana boi,palya ulebamona abaice mumano mulifye ukwangala tabaletontokanyako napali fimbi."
8044,"umulumendo ali mubwato mululamba lwamumana,mumbali yamumana mwalimena ifimuti ifingi ifyatitikana.","ngawalolesha mumulu namwena ama kumbi yali ayabuta ubusaka sana,tayalelangapo nokuleta imfula.",bou bushe uyu mulumendo alemoneka kuti aba mulondo wesabi?,"awe boi,limbi abomfyafye ubwato ukwabukilako umumana ngaleya kwishilya.",nacilamona kwati mulondo kabili umumana elemoneka kwati walisunga saana isaabi.
8045,"umulumendo ali pamumana nafula ne laya, atumpika umushishi wakwe mumumana elo asabusha amenshi ku mushishi.","Akasuba nako nakasanika ubusaka saana, kamoneka bwino saana lilya kasanika pamenshi asabwishe.","cipalile kwati ifyo walanda umulumendo naena nafimona, pantu nasekelela.",ee boi takwaba icintu cawama ukutamba ukucila pa cintu les a apanga umwine.,elo kumbali yamumana kwaliba ifimuti ifingi nolupili.
8046,"imbwa naiminina pali snow,nabaikaka na katambo kakashika mumukoshi.",boi imbwa ilemoneka kwati naikatea nempepo eco ilefililwa ukwenda.,ee boi kuti chaba chishinka pantu snow yalitalalisha.,imbwa ine ii ilemoneka iyashishita kwati nakalimo nabaitana ifyakulya.,"awe boi tefyakulya,impepo yalishupa ukwalulula ngayaingila."
8047,abafyashi abaume nabemya umwana umukulupo elyo abafyashi abanakashi bena bemishe umwana umwaicepo cilya umupatili alebapala.,cilemoneka kwati akamwana ako abafyashi abanakashi bemishe eko batwele mukupoka amapalo pantu tapakokwele epo kafyalilwe.,ee boi no mupatili ali kwati alesekelela akamwana akali kubafyashi abanakashi.,bushe kuti chaba ati balebatisha umwana pantu insansa abafyashi aba nashifulisha?,awe boi ukubatisha palaba amenshi nomba umupatili eketefye icitabo.
8048,"umuntu nafwala ifyafita ale peepa nafwaka,alepita palubansa lwafikulwa.",kunuma kuntu umulumendo alefuma kuli icimbayambaya naciminina.,ee boi cilemoneka kwati pancende ii palapita saana ifimbayambaya,nomba umulumendo uyu kuluba ico aleendela panshi pantu ifimbayambaya fili kuncende ali fingi saana.,"boi uletekanya,limbi nafika epo aleya nangu aleya mukukwelela pambi."
8049,umulumendo na umukashana nabekala panshi elyo abafyashi bamo nabeminina balebalolesha.,nomba ninshi abafyashi balebalolekesesha mumusango uyu?,"teti wishibe,limbi nicho umulumendo alepepa fwaka.",nangula nicho umulumendo pali ifyo alelanda ichilengele baposeko amano mukutila bakutikishe.,"ee cishinka icho boi,nimbonafye nomukashana ifyo alesekelela."
8050,umulumendo aleyangala pamenshi ne bumba lya bantu pa mbali lilemutamba.,"umulumendo wine uyu naikata kuli cimo icilemudonsa,bushe kuti chaba nicinshi?",bufwilefye bwato boi kaili ebwenda pamenshi.,abantu nabo baleumfwafye bwino ukutamba uko umulumendo alepilibuka.,ee boi amangalo yaifi yalomfwisha bwino abengi ukutamba.
8051,umulumendo ali pa mulu wa Ngombe aleangala mucibansa,mumbali yacibansa umulumendo aleyangalilamo muli nabantu mutanda abaletamba ifyo alecita.,umulumendo takwete nomwenso wakuti ingome kuti yamuponya panshi,"teti akwate umwenso,aba bantu balabakansha mufyakwangala aya amangalo.",uyu umulumendo cipalile kale atampa ubu ubwangalo ni kanyekanye
8052,umuntu aleangala ne mbwa kumbali ya cimana,kumbali ya mulumendo uyu kuli icilupili elyo naikata necintu cimo ico alefwaya ukuposela pamumana.,imbwa ilemulolesha cipalile ilelolela apose cilya icili muminwe ya mulumendo,bushe kuti caba ati nga aposa cilya ekete muminwe imbwa yalapepeka ileya itole?,"efyo cipalile uyu muntu aleangala nembwa yakwe, imbwa shilomfwa bwino ukwangala na bantu. "
8053,"Umwana aleangala, kaili ali uwasansamuka",kumbali ya kamwana akacensele ubusaka kuli ifimuti ifilukwishe amabula ayengi panshi.,chipalile kwati uyu mwana ali nabamo abalemusekesha umusango uyu,"ee efyocilemoneka boi,pantu umuntu ukuseka eka kuti twatila nakalimo napena.",uyu umwana nabonse abalemusekesha balemoneka bantu abasuma saana kabili abansansa
8054,Abantu basano bali pa mulu wa lupili baleangala,pamulu walupili lwine ulu palemoneka apatalala saana pantu nabafwala ifyakufwala ifya tikama saana.,"ngo uyu umukashana apilibwike bushe alepundilila banani, ninshi emukuti kuli nabambi abantu? ","umukashana uyu tomfwa boi,cipalile kwati pali ebo alewela pantu nafumya ululimi panse.",aba bantu cipalile elo bakwelapo pa mulu walupili pantu nabomfwa bwino saana nokusamwa
8055,Umulumendo alebubutuka ne mbwa mumbali ya musebo alelola kuli ci motoka icishimya umulilo,"bakashimya bamulilo balemoneka bali nencito balecita,umulumendo nao taleleka ukubutuka taletinako na cimotoka.","elo kuli na mayo kumbali yacimotoka, cipalile kwati nao aleya kumo","ee boi walishiba munshila mupita abantu,nomba bushe kuti caba ati cimotoka nacifwa nangula balefwayafye ukucitapo fimo pancende ii?","cipalile iyi motoka bali mukuya kumo mukushimya umulilo, cine  inshila yaba ya bantu bonse"
8056,"shikulu bantu nalala  pa cani, nashintilika no mutwe pa cola alebelenga na katabo ","Ninshi abantu balafwaisha umutende pakubelenga ututabo,pantu teti wendelefye akatabo keka mumpanga.","umutende ukankala saana, uyu shikulu bantu cipalile aleumfwa bwino kuli iyi incende yafimuti","Abantu balishupa,limbi elefye mukupupwako umwela wamumpanga,ifyamucaalo fyamwansha.","caliwama ukutalukako kumatontonkanyo yamo, caliwama limo watalukako ku bantu wabako umuntu ngwa kuli fimo."
8057,"imbwa shitatu shilecena pa lunkoto, imo ili panshi elo shibili nashiminina ",kuncende imbwa shili kuli kwati nipa lubansa elo balibyalikapo ifimuti mumbali.,nifyofine elo cipalile kwati ishi imbwa shitatu shangalila pamo,"imbwa shalitemwisha ukucena, iyabuta ileyalanganafye panshi.",ishi imbwa shalitemwana cipalile bashikusha kumwine umo
8058,Namayo ali nabana bakwe baleangala umo alemutomona na mumatobo,"Abana balitemwisha abafyashi abanakashi ayi,pantu nabatomona ubusaka saana.",cipalile kwati balekopwa icikope nefi bacitile kutila icikope ciwame,"ee kuti caba nifyofine,nomba aka mwana kambi kalifye nefyakako kena takaposeleko namano kuli ba nyina.",limbi kuti caba mukuti kaposele amano ku ulebakopa icikope
8059,Imbwa shibili shilengala pa menshi imo iloleshe uku lubali nayo ilya lubali lumbi,"imbwa shine ishi shilemoneka ishikali saana,ukushimonafye ufwile watampako nokubutuka.",bushe ishi imbwa kuti shfwaya finshi mumenshi pantu imbwa tashowa,"inonshita imbwa shilacita ifintu ifingi saana,abantu balitampa nokushifunda ukowa.",limbi kuti shaciya mukubula ici icileselela pa menshi pakati kashiko
8060,Abantu batatu baleenda balepita muncende umwaponena snow,"umumwine balepita mulepala mabwe mabwe,bushe kuti caba ati balekweleka ulupili?",cipalile baleika pa mulu walupili pantu baletelemuka ngefyo umwene,"caliba icikankala ukuya kuncende ishapala ifi boi,pantu amano yalaba ayakakulwa kulaba ukutontonkanyako pali fimbi ukufuma kufyamucaalo.",cine cine caliwama ukuya kuncende shaifi pantu inshita sha ifi tashisa isa 
8061,Abalumendo babili pa mulu walupili apo apaponena na snow baleumfwa bwino,"yangu tataye incende ii ubusuma, nganifilya twali kubwaice kuti twatila ekumpela yacaalo.","kuti waelenganya ngefyofine kwena, nampo finshi balecita palya beminine","Abantu balitemwa ukwenda saana shino nshinku,bafwaya ukumona fyonse ifyo icaalo casunga.",aba bantu nashininkisha ukweba ati nabomfwa bwino paly bali  
8062,Umwana aleangala na menshi elo cipalile kwati nacimuwamina ukwangala na menshi,"elo incende aliko ilemoneka kwati baikulila kuncende ukwaba impili,pantu kunuma kuli impili ishitali saana.","ee boi incende isuma saana,limbi ecilengele nomwaice ukumfwa bwino saana.","abaice boi balitemwa ukwangala namenshi,yalipusanako nefyo ifi fimbi fyumfwika ukwangala nafyena.","ee boi naibukisha kubwaice baletuminapo saana pakwangalila mumenshi,nongula tatwaleumfwa."
8063,"umwana alefulukuta panshi na kabwa kakwe baleanga, ali uwansansa ne mbwa yakwe","Abantu inonshita basenda imbwa kwati bantu banabo, cilemoneka kwati umukashana alitemwa saana imbwa ii.","cine cine umukashana uyu alitemwa imbwa yakwe, naikata na mumukoshi  ",kumbali yamukasha uyu kuli icimuti icikulu bushe teti ayumeko umuntwe ngacakweba ati apilibuka namaka saana?,"icimuti cipalile calishimpwa panshi, teti cimuponene nakalya"
8064,Umwana ali ku cipinda cakwe nakwela namucakusambililamo ukwenda,"kumuputule kwa mwana uyu kwaliba ifintu ifyakwangasha ifingi,cipalile alaba uwansansa inshita ishingi. ","uyu mwana abafyashi bvakwe balimutemwa, efyo bamushitila ifyakwangasha ukufula ","icimwana cine caba nomubili uwaina,cilemoneka kwati cilalya ubusaka saana.",umwana uyu ali uwamoneka uwansansa kaili alomfwa bwino ukwangasha ifilubi fyakwe
8065,Umukashana aleangala na nyanta pali fimo aleshelela pa menshi yakosa ayapanga icilibwe ,kuli ii ncende bangalilako ubwangalo ubu kwalitalala saana pantu abantu bafwala ifyakufwala ifyatikama saana.,"ishi incende ilingi line shilaba ishatala, elo umukashana cipalile kwati nabutuka saana pantu ifili mumbali tafilemoneka","ukubutuka kwena nabutuka,cilemoneka kwati tebwangolofye limbi pali ababikilepo indalama shakupela uwalabutukisha.",awe efyo cipalile pantu iyi imibutukile na kwapila  ne nkonto mu kwapa
8066,Umwaice ali ku ncende yangalilako abaice aleangala alepeluka ku  tushimbi,kunuma yakamukashana aka kuli nakambi akakashana akaleangala panshi.,cilemoneka incende iyi balangalilako abengi naumbi namayo panuma ya baice alebelengelako akatabo,"ee bengi bangalilako,saana saana abaice ebatemwa ukuya ku ncende ishi pantu kwaliba ifyakwangasha ifingi.",elo kulemoneka ifyakwangalilapo fyalfula elo fyaliba ifyalekana lekana
8067,umulumendo ali pa cikunkuluka naikata ne mbwa yakwe baleangala,"imbwa yakwe ili iyabutuluka,elyo mumusebo balepita muli ifimuti ifingi mumbali.",cipalile kwati uyu muntu nakukaba saana afula nelaya mu musebo,"saana,aleilanga ati mwaume,imbwa yakwe nayo ilemukonkafye monse emoaleyenda.",limbi kuti caba kweba ati imbwa nainaka saan alefwaya itusheko elo bmbe ukubutuka futi
8068,Umwana alepeluka pa cimpelwa elo ba nyina pa mbali balemutamba,"Akamwana kali akasansamuka saana,kalelosha ba nyina nakasekelela.",cipalile pali efyo balekeba ba nyina pantu bonse bali abasekelea,limbi kaleumfwafye bwino filyafine kalepeluka nabanyina balekasunka.,"awe cine abana balatemwa banyina, insansa muli uyu umwana shafulisha"
8069,"Abakalamba babili nabakumbatana, kaili nabamwentula bamo nabafwala necitupa","incende baliko ilemoneka kwati ekuntu babombela,bushe kuti caba ati aba abantu babombela pamo?",elo balemoneka kwati bakula pamo elo bakumana panuma ya nshita iitali,cilomfwika bwino saana ukukumanya icibusa cobe icho mwakumenepo nacena inshita iitali.,"cileilangafye ukweba ati aba abantu balitemwana , elo cipalile babomba kuncende ishapusana"
8070,umulumendo aleangala pa mulu wa cishimbi nafwala ne fyakushelelelako ku molu,"Bushe aba bantu tabakwatako nomwenso wakupona batini,amangalo yamo yalatinya mwe.","aba bantu baliba abiceba, cilya afwele cipalile cakumucingilila ku kuicena","pantu fwebashakosa palya teti tukwanishe,kuti wasunkanakofye panono wapunda namutule.","neko aleya teti ukwishibe ,natelemuka kulefutumuka no lukungu"
8071,"umukashana naiminina naikobeka akacola, alepepa fwakauku alebelenga ne citabo","umusebo wine emininemo waliba uwaimbauka, ifimbayambaya fifwile filafilwa nokupita bwino muli uyu musebo.",Ee elo uyu umukashana kuti caba mukutila alelolela umo ukufuma muli lilya ituka kukulyo kwakwe,"abanakashi bena fwaka tayabalinga,kuluba neco bapepela.","Elo ku nchende bali cilemoneka cilamuntu alifye nefyakwe, takuli nowakwalulula umunankwe"
8072,umwaice naiminina mukati ke shitima naikata ne citupa cakwendelapo,umwana wine nasekelela kwati amona fimo ifyamusansamusha saana.,"Limbi pali efyo balemweba ku bali panse ebo ali nabo, pantu cipalile kwati aloleshe ku muntu",nangula limbi natemwa icakuti emuku wakubalilapo ukukwela ishitima,"efyo capala kaili alaumfwa bwino ishitima ngalyatampa ukwenda, alaba uwasansamuka nganshi"
8073,Abantu babili bali mucimbayambaya  elo umo ali pa mulu ,incende baliko ilemoneka kwati nikulya kuncende basungila ifinama ifyapusana pusana.,"walunguika elo cipalile kwati, umukashana pamulu aletamba ifinama fine efyo nafimusekesha","elyo uuli kukulyo alemoneka ati mwana wabo, eo bapele na ukwensha icimbayambaya,abana bamo balisalapukisha.","Ee nifyo cipalile kwati mwana wabo balemukansha ifyakwenda pa musebo, balefwaya akakule uwasalapuka"
8074,"imbwa shibili, imo iyabtuluka imo iyakashika shilebutuka ",kuncende imbwa shili kulemoneka nikumpaga elyo shilebutuka kwati shamona icintu cakupepeka.,nangula pali uushitumine ukupepeka icintu kuti aba mwine washiko,"awe kwena imbwa ishi shilemoneka ishikali, icho shilepepeka cifwile cili nomwenso saana.",awe cacine shikali kaili eco shilepepeka nga shacisangile teti cipusuke nangu panono
8075,abantu bali mu cikulwa ca bwalwa balesansamuka,umukashana wikele pacipuna amano yalifye kumbi kwati pali efyo alekutikako.,elyo na ulya umulumendo uuli kumpela mupepi nakulya bashitishisha cipalile alefwaya ukushita ubwalwa,"Abakashana balishupa,kuti wasanga ati bali naulyawine umulumendo alelolela bamushitile ubwalwa.",cacine limbi kuti nankwe umukashana eshile nabanankwe baleumfwako bwino pa cibelushi
8076,imbwa nailala *pa nsalu yamakumbi makumbi nayasama na ku kanwa,"imbwa ine ilesekesha ifyo ilele,kwati ili pakufwa nangu nailwala ubulwele bwacipesha amano.","cipalile ili pa busanshi iletusha, kuli nomuntu uuikete ku mucila nampo finshi alecita","imbwa ii ilemoneka ukulwala,limbi aleyundapa ubwelwele ikwete.","uyu muntu alemoneka alitemwa imbwa yakwe, nailalika napabusanshi ukulwishafye ipole"
8077,abalumendo babili baleiposa pa cimana ico icilemoneka icikulu,abalumendo aba tabakwata namwenso pantu icimana baleiposapo cilemoneka cili namabimbi.,ukulolesha efyo baleiposapo chipalile bantu bacenjela mukowa ,"bafwile kale batampa ukwangalapo balibelela,pantu umuntu uwayapofye lelo teti akwanishe ukuiposa filya.",cacine elo cilepala kwati balitemwa ukowapo apapene pa mumana
8078,akamwana akanono kalesambilila ulubuli atemwa ifyakuposa inkonya ,cilemoneka kwati ubu ubwangalo bwali bwakucimfyanya pantu kunuma yakako kuli utukombe.,efyo namona cipalile kwati kalya kambi akamwana kali na bawishi  nabesa mukukatuglila,"abaice baifi balatinya saana pantu balabakansha ifya kuposa inkonya bwino bwino,nomwenso ulapwa.","aka akamwaice kalemoneka kwati  kale katampa ngawalolesha efyo keminine, kaili kuti kakuma ngawakabala"
8079,ibumba lya bantu lilebutuka nabafwala nefyalekanalekana,"ili ibumba lyabantu lilemoneka kwati lili mukucimfyanya,mukumona uwalabutukapo bwangu.","nangula limbi bashilika elo uyu uutangile eulebatungulula, emukulu wabo","nomba uuli pantanshi wine,alemoneka kwati nabikamo umutima wakwe onse muli ubu ubwangalo,nakaka napamenso.","Ee cintu icisuma ukuposa amano kufyo ulecita, kuti wasanga abashalile balekumbwa ukuba pa ntanshi "
8080,umulumendo aleangala pa menshi nafulamuka nokufulamuka,"uyu umulumendo naikata kuntambo,bushe kuti caba ati pali icilemodonsa?",nifyofine cipalile pali icilemudonsa ukubomfya umwela,Nomba mukutontonkanya intambo ekete uyu muntu nga yaliputwike bushe uyu kuti apusuka?,"teti iputuke balashicecenta elyo  tabalaya pamenshi mukwangala,"
8081,abantu babili umo na sunsa no mwana bali mupanga iili mumbali ya lupili,"aba babili balemoneka kwati fibusa ukufuma nakale,elyo uuli kukulyo apapile umwana kwati mukashana.",cipalile kutali bafumine umwana anaka epakumusnsako ukuti bendeshe,"ee walungika,nomba ababene abaume kuti bafwala utuputula mumpanga umwaba ifyani fyonse ifi,tabatina ukubabwa?","ukubabwa kuti bababwa, nomba balemoneka kwati balelosha kumo nokusekelela limbi nabafika ekobaleya"
8082,ku ncende iyi ukuli abakashana umo alelanda pali lamya umo alepepa fwaka ,incende baliko ilemoneka iyacongo saana pantu bonse balemoneka kwati balepunda saana pakulanda.,kuli iyi incend nabafula abantu cine ninshi emukuti kuli amalila?,cilemoneka kwati niilya inshita ya christmas  abantu bafumina panse pakati kabushiku baya mukusefya.,"kuti caba nifyo balemoneka abasansamuka nganshi, limbi cine cine kuli icita icilecitika"
8083,umulumendo ali pakalemoneka ngo bwato aleangala pa meshi,"umulumendo alemoneka kwati afika pakati kamumana,takwete nomwenso,elo asaminwa nako.","cilemoneka ku ncende iyi kuli abaleangala pa menshi, elo limbi balacimfyanya nokucimfyanya ","ee walungika pantu ngawalolesha kuntashi kuli abantu nabambi abali pa menshi baleangala,limbi ebo alepepeka.","nomba uyu umuntu cilemoneka ali ukutali sana nabali pantanshi, katwishi nga kuti abasanga."
8084,imbwa ileikila pa capala icela ilebutuka ilelolesha na mumbali,imbwa ine iyi ilelolesha kwati naimona cimo ilefwaya ukupepeka nangu pali abaleita.,limbi pali efyo baleipela nangula naimona cimo ngemo walandila,"imbwa shaliwama ukuteka inonshita,pantu shilacita fyonse washeba ngawalishisambilisha.",Elo ilemoneka balaisunga iyabusaka bwino ilemoneka balailisha ifyakulya ifisuma
8085,"Ba nyina , ba wishi nomwana baleenda mumbali ya cimana nabatangisha nomwana",icimana cilemoneka icikulu saana bushe aba bafyashi tabalemona ati umwana kuti aponenamo fyaleta ubwafya?,"awe nifyofine, cikulu icimana ici icakweba ati ngaponenamo kuti bafilwa napakutampila ukumufwaya","caliba icikankala saana abafyashi ukulolekesha pabana,pantu ngatabalelolekesha pa bana ngabali kuncende ngeshi kuti caleta ubwafya ubukalamba saana.","Ee nifyo elo cipalile kwati umwana nasansamuka pakumutwala ku menshi, alemonekafye uwansansa"
8086,akamukashana kali pa mumana kalengala kunuma yakako kuleisa na mabimbi,Abaice tabakwata nomwenso pantu amabimbi ngayakufikila kuti yaleta ubwafya ubukulu saana.,"aka akamukashana kafwile kalishiba ukowa, kalemoneka akasalapuka pa menso","awe kwena kalisalapuka,kaleimya notumolu kwati kaleshana.","aka akamwana takali nakakutina iyo limbi pali abafyashi mupepi, balekatamba nokukacingilila"
8087,"ba namayo baili nabakumbatana, shikulu bantu muli motoka yakashika alebatamba",bushe shikulubantu kuti aba mulume waumo pali aba bakashana nangula ninamutekenyafye?,cilepala kwati emwine wa motoka pantu motoka ilemoneka kwati teyakukwelamo uuli yonse,"ifyo walanda finshinka, elyo kuncende iine kuli ukwayaka ubusaka saana,amalaiti yali mpanga yonse.","kulifye imyotoka sha cindama, cilepala kwati iyi incende kisangwafye abakankala, balya abantu abakwata indalama"
8088,Imbwa shitatu shileangala shibili shiloseshe kumo elo imo iloseshe kumbi ,"shilemoneka kwati shili pebala nomwine washiko,elyo nimbona nakabwa akanono kukulu kwailya imbwa yabutulukila.",ninshi kalya akabwa akanono kuti kaba kana ka mbwa imo pali ishi shitatu,"ee walungika,maka maka ilyaine imbwa iikulu kapalamene nayena.","Eya, elo kuntashi kuli umuntu na ci mashini chipalile kwati ishi imbwa shatekwa pe bala."
8089,umulumendo mukasote ali pa mbali ye tenti alepekanya ifyakulya cipalile ali nensala,incende iliko umulemendo ilemoneka iyamucanga mucanga elyo kunuma yakwe kuli akalupili akanono.,"incende shaifi kwakuya nauipekanya, eico kanshi umulumendo nasenda necibotolo ca menshi kuti wafwa necilaka","ee walungika,nimbona napanga naka li tent bwino bwino cipalile alelala ukukwine uyu mulumendo.",Nisnhi uyu umuntu cipalile kwati Ali pabulendo ubutali anakilafye panshila elo atila katusheko. 
8090,ibumba lya bantu mu bwato apo apali shitata umo  uulepelekesha umwana kuli shitata uuli ku mbali ya bwato ,"Abantu abengi nabekala mubwato nabekala,balemoneka kwati balile kumo nomba babwela.",abantu balelokesha balentamba eko shitata alepelekesha akamwana ,nomba ababene bantu ninshi balelolekesha umusango uyu kwati bamona icintu icikalamba saana?,ala bwafya kuti waipusha webele bushe aba bantu nabafika nangula elo baleya
8091,Abantu bane nabekala pa mbali ya mumana mu chungulo baletamba eko akasuba kalewa,"Abantu aba nabekala ubusaka saana,nakumbwa pantu cilomfwika bwino saana ukutamba ifyo lesa apanga umwine.","chishinka, ndesubila nabo baleelenganya nokuipisha eko akasuba kaleya ",nomba ababene bantu tabakweteko nomwenso ati paleya palefita?,"umwenso cilemoneka tabakwete pantu bali abengi, elo limbi kuti belefye mukwishako nokuposako akashita"